# App Title
HuKi - A Magyar Túra app

# Short Description
HuKi egy túra app, ami segítséget nyújthat a magyarországi túrázásaid során.

# Long Description
HuKi egy OpenStreetMap alapú túra térkép túrázóknak és természetjáróknak, ami felhasználja Magyar Túra réteget.

Segítségedre lehet, ha látni szeretnéd a közeledben lévő túraútvonalakat, éppen túrát tervezel vagy egy túragyűjteményből letöltött GPX nyomvonalon szeretnél elindulni.

Az alkalmazást hobbiból fejlesztem szabadidőmben és különösen örülök a személyes visszajelzéseknek, a célom hogy másnak is hasznos legyen az app :)
<a href="mailto:huki.app@gmail.com">huki.app@gmail.com</a>

HuKi funkciói:

- A térkép és a Magyar Túra réteg integrációja
Az alkalmazás a Magyar Túra réteget használja a hivatalos túraútvonalakkal, amely integrálódik az alap OpenStreetMap rétegekkel.

- Helymeghatározás
HuKi a túrák alatt mutatja az aktuális pozíciód, magasságod, irányod és a helymeghatározás pontosságát a túra alatt.

- Hely keresése
Szöveges kereső segítségével kereshetsz helyek, túraútvonalak után.

- Tájak felfedezése
HuKi-val külön kereshetsz Magyarország tájegységei közt, mint például Bükk, Mátra, Balaton stb.

- OKT - Országos Kéktúra szakaszok és kéktúrázás
A kéktúrázók számára elérhető egy dedikált funkció a HuKi-ban, ahol az OKT szakaszok megtekinthetőek. Az importált OKT GPX fájlból pedig a bélyegzőhelyeket is kiolvassa az app.

- Közeli túraútvonalak és túraajánló
HuKi a tájegységhez és adott pozícióhoz is ajánl túraútvonalakat a népszerű túragyűjteményekből.
Nem tartalmaz beépített túragyűjteményt, de a GPX importálás funkcióval bármilyen cikkből, gyűjteményből letöltött GPX nyomvonal megjeleníthető.

- Útvonaltervező
Az útvonaltervező segítségével megtervezheted a túráid. A tervező mindig a hivatalos túraútvonalakat részesíti előnyben.

- GPX File import
HuKi-val importálható és megjeleníthető a GPX fájl a térképen.
A GPX nyomvonalból az alkalmazás kiolvassa a magasságadatokat, az állomásokat és utazási idő becslést is készít.

- Offline mód
Az app minden megtekintett térkép részletet eltárol egy adatbázisban, ami offline is használható.
Csupán annyi a teendő, hogy ezeket előre be kell járni a térképen, ekkor az alkalmazás elmenti ezeket 14 napra.

- Sötét mód támogatás

- OpenSource projekt
HuKi túra app egy nyílt forráskódú szoftver, ami megtalálható GitHub-on:
<a href="https://github.com/RolandMostoha/HuKi-Android/">https://github.com/RolandMostoha/HuKi-Android/</a>
